1.  Jabłko i marchewki myjemy i obieramy. Następnie ścieramy na tarce - jabłko na dużych oczkach, marchew na małych (najlepiej zrobić to do docelowej miski dla ciasta, ponieważ pozostałe składniki będziemy już dodawać do potartych wiórek warzywno-owocowych).
2.  Rozbijamy i rozdzielamy żółtka od białek. Żółtka dodajemy do jabłka i marchewek, białka umieszczamy w osobnej miseczce.
3.  Białka ubijamy na w miarę sztywną pianę.
4.  Do miski z potartym jabłkiem i marchewkami dodajemy wszystkie pozostałe składniki suche i mokre (poza białkami), mieszamy na jednolitą masę.
5.  Do ciasta dodajemy ubite białko i delikatnymi ruchami łączymy całość.
6.  Ciasto na gofry odstawiamy na 5-10 minut.
7.  Rozgrzewamy gofrownicę. Przed pierwszym gofrem przecieramy ją w środku olejem.
8.  Porcje ciasta nakładamy, delikatnie rozprowadzając je w miarę dokładnie po całej płytce, ponieważ dodatek wiórków warzywno-owocowych sam "nie rozchodzi się" razem z ciastem po powierzchni formy. 
9.  Czas pieczenia porcji będzie zależny od posiadanej przez nas gofrownicy.
10. Gofry podajemy i jemy z ulubionymi dodatkami. Koneserzy jedzą na sucho ;)


Jeśli zastanawiasz się, co zrobić, aby gofry były chrupkie, nawet jeśli posiadana gofrownica jest słabszej mocy - po nałożeniu porcji ciasta i zamknięciu gofrownicy, nie otwieraj jej, póki wylana porcja ciasta mocno paruje. Otwórz ją dopiero, gdy widzisz, że para wodna prawie nie "ucieka". Powinny być brązowe i gotowe do wyjęcia - najlepiej na kratkę.
