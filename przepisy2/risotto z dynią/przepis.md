### Przygotowanie

-   Dynię zalać mlekiem i moczyć przez 12 godzin, trzymając ją w lodówce (jeśli nie masz czasu, pomiń ten etap). Odcedzić przed przystąpieniem do gotowania risotto. Zagotować bulion i trzymać na małym ogniu.
-   Roztopić 2 łyżki masła na patelni, dodać pokrojoną w kosteczkę cebulę i połowę dyni. Smażyć na małym ogniu aż cebulka się zeszkli, ale nie będzie zrumieniona, przez około 5 minut. Dodać ryż, zwiększyć ogień do średniego i mieszając chwilę podsmażać aż pokryje się masłem. Wlać wino i odparować.
-   Zacząć stopniowo wlewać bulion, po jednej łyżce wazowej, za każdym razem mieszając. Kiedy ryż zaabsorbuje całkowicie jedną porcja bulionu, dodać kolejną. Gotować w ten sposób przez 15 - 17 minut, wlewając kolejne porcje bulionu i co chwilę mieszając. W połowie tego czasu dodać resztę dyni i doprawić risotto gałką muszkatołową.
-   Na koniec risotto nie powinno być zbyt suche ani za bardzo wodniste (może pozostać ci trochę bulionu). Ryż musi być *al dente* ale i jednocześnie miękki. Patelnię zdjąć z ognia i odczekać 1 minutę. Włożyć kawałki zimnego masła i wymieszać drewnianą łyżką. Na koniec połączyć z tartym Parmezanem. Doprawić solą oraz pieprzem.

-   ![Risotto z dynią](https://www.kwestiasmaku.com/sites/v123.kwestiasmaku.com/files/risotto_z_dynia02_0.jpg)