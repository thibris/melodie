-   Do miski wsypujemy 500 gramów mąki typu 500.

    ![mąka w misce](https://roadtripbus.pl/wp-content/uploads/2018/04/maka-pszenna-typu-500-1024x683.jpg)

-   Podgrzewamy osobno 150 mililitrów wody oraz 200 mililitrów mleka. Ja używam mleka 3,2%. Zarówno woda, jak i mleko powinny mieć temperaturę około 40 stopni. Jeśli włożymy rękę do szklanki powinniśmy czuć ciepło, ale woda nie powinna parzyć.

-   W szklance wody rozpuszczamy 25 gramów świeżych drożdży z kostki.

    ![rozpuszczone drożdże](https://roadtripbus.pl/wp-content/uploads/2018/04/rozpuszczamy-drozdze-1024x683.jpg)

-   Wlewamy wodę z drożdżami do mąki oraz dodajemy jedną łyżeczkę cukru.

    ![woda z drożdżami](https://roadtripbus.pl/wp-content/uploads/2018/04/woda-z-drozdzami-i-maka-1024x683.jpg)

-   Wlewamy około 150 mililitrów mleka (nie całość) i rozpoczynamy ugniatanie ciasta.Jeśli ciasto będzie zbyt suche dolewamy jeszcze trochę mleka i ugniatamy przez 4-5 minut.

    ![](https://roadtripbus.pl/wp-content/uploads/2018/04/mieszamy-1024x683.jpg)

-   Do ciasta dodajemy łyżeczkę soli.

    ![](https://roadtripbus.pl/wp-content/uploads/2018/04/dodajemy-sol-do-ciasta-1024x683.jpg)

-   Dodajemy około 50 mililitrów oleju roślinnego (może to być olej rzepakowy lub oliwa).

    ![](https://roadtripbus.pl/wp-content/uploads/2018/04/dodajemy-oliwe-1024x683.jpg)

-   Ponownie zagniatamy ciasto przez około 5-7 minut.

-   Odkładamy ciasto do miski lub jakiegoś innego naczynia i przykrywamy ściereczką. Zostawiamy w temperaturze pokojowej na około 45-50 minut.

    ![ciasto na chaczapuri](https://roadtripbus.pl/wp-content/uploads/2018/04/kulka-ciasta-1024x683.jpg)

-   Czas na przygotowanie sera, który jest ważnym punktem naszego dania.W Gruzji wykorzystuje się do tego domowy kruszony ser, którego niestety nie kupicie w Polsce. Nic straconego, wykorzystamy mieszankę, która wykorzystywana jest wśród diaspory gruzińskiej rozsianej po świecie i niemal nie różni się w smaku.

-   Drobno kruszymy 200 gramów sera feta.

    ![pokruszony ser feta](https://roadtripbus.pl/wp-content/uploads/2018/04/pokruszony-ser-feta-1024x683.jpg)

-   Dodajemy 200 gramów mozzarelli startej na grubych oczkach tarki.

    ![](https://roadtripbus.pl/wp-content/uploads/2018/04/dodajemy-starta-mozzarelle-1024x683.jpg)

-   Wsypujemy jedną łyżkę mąki oraz 5 łyżek mleka (około 50 mililitrów -- możemy użyć mleka, które zostało z przygotowania ciasta).

    ![](https://roadtripbus.pl/wp-content/uploads/2018/04/dodajemy-make-1024x683.jpg)

-   Całość dokładnie mieszamy.

    ![ser na chaczapuri](https://roadtripbus.pl/wp-content/uploads/2018/04/chaczapuri-12-1024x683.jpg)

-   W osobnym naczyniu trzemy 200 gramów twardszego, żółtego sera.Oba naczynia odkładamy do lodówki.

    ![](https://roadtripbus.pl/wp-content/uploads/2018/04/starty-zolty-ser-1024x683.jpg)

-   Po 45 minutach ciasto powinno znacząco powiększyć swoją objętość.

    ![](https://roadtripbus.pl/wp-content/uploads/2018/04/wyrosniete-ciato-1024x683.jpg)

-   Wyciągamy je na stolnicę lub stół podsypane mąką i formujemy 4 kulki mniej więcej równych rozmiarów. Przykrywamy je ściereczką i zostawiamy na kolejne 15 minut.

    ![](https://roadtripbus.pl/wp-content/uploads/2018/04/kulki-z-ciasta-1024x683.jpg)

-   Po 15 minutach przystępujemy do finału naszych przygotowań.

    ![kulki ciasta po wyrosnieciu](https://roadtripbus.pl/wp-content/uploads/2018/04/wyrosniete-kulki-z-ciasta-1024x683.jpg)

-   Kulki rozwałkowujemy na okrągłe lub trochę owalne placki o grubości nieco mniejszej niż pół centymetra.

    ![](https://roadtripbus.pl/wp-content/uploads/2018/04/rozwalkowane-ciasto-1-1024x683.jpg)

-   Na placek kładziemy 1/4 żółtego sera, tak aby jego większość znalazła się przy brzegach.

    ![](https://roadtripbus.pl/wp-content/uploads/2018/04/ciasto-z-serem-1024x683.jpg)

-   Brzegi z dwóch stron zawijamy w rulon.

    ![zawijanie brzegow](https://roadtripbus.pl/wp-content/uploads/2018/04/zwijamy-brzegi-1024x683.jpg)

-   Następnie łączymy ze sobą tworząc tym samym kształt łódki.Zwróćcie uwagę na to, aby dobrze połączyć ze sobą obie „burty".

    ![uformowana lodka](https://roadtripbus.pl/wp-content/uploads/2018/04/formujemy-lodke-1024x683.jpg)

-   Teraz do łódki wrzucamy 1/4 przygotowanej przez nas mieszanki serów.

    ![lodka z serem](https://roadtripbus.pl/wp-content/uploads/2018/04/dodajemy-ser-bialy-1024x683.jpg)

-   W misce rozbijamy jedno jajko, które następnie mieszamy.

-   Przekładamy na blaszkę do pieczenia i smarujemy boki jajkiem aby były ładnie spieczone.Wkładamy do rozgrzanego do 220 stopni piekarnika (grzanie góra-dół bez termoobiegu). Pieczemy przez 12 minut, ja robię to zazwyczaj partiami po dwie „łódki".

-   Po 12 minutach wyciągamy nasze chaczapuri z piekarnika. 

    ![](https://roadtripbus.pl/wp-content/uploads/2018/04/zapiekane-lodki-z-serem-1024x683.jpg)

-   Ser możemy lekko zruszyć widelcem.

    ![](https://roadtripbus.pl/wp-content/uploads/2018/04/chaczapuri-24-1024x683.jpg)

-   Na każdą z łódek wbijamy jedno jajko i wkładamy do piekarnika na około 2 minuty.

-   Teraz powinniśmy cały czas obserwować naszą potrawę, nie możemy dopuścić do tego, aby żółto się ścięło, stan białka zależy od Waszych preferencji, też może pozostać częściowo płynne.

    ![](https://roadtripbus.pl/wp-content/uploads/2018/04/dodajemy-jajko-1024x683.jpg)

-   Po wyjęciu z piekarnika dodajemy jeszcze dwie niewielkie kostki masła (razem około 10 gramów na jedną łódkę), które szybko rozpuści się pod wpływem temperatury.

    ![khachapuri](https://roadtripbus.pl/wp-content/uploads/2018/04/chaczapuri-34-1024x683.jpg)

-   Nasze chaczapuri adżarskie jest już gotowe! Smacznego!

    ![chaczapuri andzaruli](https://roadtripbus.pl/wp-content/uploads/2018/04/chaczapuri-adzaruli-1024x683.jpg)

-   Jedzenie rozpoczynamy od „dziobu", który odrywamy i maczamy w zawartości, odrywając następnie kolejne części ciasta. W późniejszym etapie pomagamy sobie nożem i widelcem.

    ![chaczapuri andżarskie](https://roadtripbus.pl/wp-content/uploads/2018/04/chaczapuri-adzarskie-1024x683.jpg)